---
layout: post
title: "Διαλογισμός"
date: 2019-10-21
comments: false
categories: [self-improve,anxiety]
---

# Διαλογισμός - Mindfulness

![Δώσε πόνο.](/images/posts/headspace-streak.jpg "Όπως καταλαβαίνεις, το έκαψα..")

Θα ήθελα να μοιραστώ τις εμπειρίες μου σχετικά με τον διαλογισμό μιας που με έχει βοηθήσει. Πιο συγκεκριμένα, την εφαρμογή [Headspace](https://headspace.com).

Προσωπικά, το θέμα μου ήταν γενικότερα το άγχος. Ήθελα να βρω έναν τρόπο να το εξαλέιψω(spoilers: δεν γίνεται) άλλα ανακάλυψα πως ο διαλογισμός έχει παραπάνω οφέλη τελικά.

Ο διαλογισμός που λέγεται Mindfulness δεν είναι κάτι καινούργιο. Είναι και αυτός διαλογισμός, απλά για να τον λανσάρουν στην δύση και ο κόσμος να τσιμπίσει, έπρεπε να βρούν κάποιο άλλο όνομα. Βλέπεις, ο κόσμος άκουγε διαλογισμό και φανταζόταν καραφλούς μοναχούς πάνω σε βράχους να αιωρούντε ενώ λένε ΩΩΩΩΩΜΜΜΜΜ..
Οπότε, για να ξεκαθαρίζουμε τα πράγματα. Διαλογισμός == Mindfulness. 

> Ο διαλογισμός έχει πολλά οφέλη. Το σημαντικότερο είναι πως εκπαιδεύει τον νου. Σκεφτείτε το σαν γυμναστική για τον εγκέφαλο σας.

Έκατσα λοιπόν, (τέλη του 2017) σαν κάθε σωστός millenial και παρακολούθησα έναν οδηγό στο YouTube για να μάθω πως δουλεύει. Μετά από μερικές μέρες όμως, ένας γνωστός μου ανέφερε την εφαρμογή Headspace. Η συγκεκριμένη εφαρμογή, σου δίνει την δυνατότητα να διαλογιστείς στην άνεση του σπιτιού σου με μόνο δέκα λεπτά κάθε μέρα. Το σημαντικό, είναι πως πέρα από τις συνεδρίες που κάνεις, ο Andy Puddicombe (ιδρυτής) σου δίνει αρκετές συμβουλές οι οποίες έχουν ως στόχο να σου δώσουν μία άλλη προοπτική των πραγμάτων. Επίσης, υπάρχουν και μικρές ασκήσεις τις οποίες μπορείς να κάνεις μέσα στην ημέρα(κάτι σαν εργασία για το σπίτι) για να ενισχύσεις τα αποτελέσματα που θα δεις. 

Μετά από ένα περίπου μήνα, είδα την πρώτη σοβαρή βελτίωση στο άγχος μου. Πήρε περίπου 10 μήνες για να δω την μεγαλύτερη αλλαγή. Στο ενδιάμεσο όμως, παρατήρησα πως η αυτοσυγκέντρωση μου βελτιώθηκε. Περιπτώσεις που μπορεί να με νευρίαζαν παλαιότερα πλέον δεν με κάναν να χάσω την ψυχραιμία μου πλέον. Το πιο σημαντικό όμως, μία καλύτερη δυνατότητα απόλαυσης της ζωής μιας που πλέον είμαι πολύ περισσότερο "ρυθμισμένος" για το παρόν.  